---
title: កម្ពុជា​រសាត់​អណ្តែត
summary: បន្ទាប់​ពី​​គណបក្ស​ប្រឆាំង​ធំ​បំផុត​ត្រូវ​បាន​រំលាយ គណបក្ស​កាន់​អំណាច​កម្ពុជា​អាច​នឹង​ទទួល​បាន​ជ័យ​ជម្នះ​នៅក្នុង​ការ​បោះឆ្នោត​ជាតិ​នៅ​ថ្ងៃ​​ទី​២៩ ខែ​កក្កដា ខាង​មុខ​នេះ ហើយ​ការ​បង្ក្រាប​ទៅ​លើ​អ្នក​ប្រឆាំង​នៅ​តែ​បន្ត។ 
byline: អូន ឆេងប៉រ ទែន សុខស្រីនិត ស៊ុន ណារិន
metrics-byline: Soksreinith, Ten; Narin, Sun; Chhengpor, Aun
 
image: https://gdb.voanews.com/7BFE7165-251C-4DFA-A229-EF6589CDE620_w1023_s.jpg
cutline: ពលរដ្ឋវ័យក្មេង​នាំគ្នា​ថត​រូប​ហិបឆ្នោត​នៅ​មណ្ឌល​បោះឆ្នោត​មួយក្នុង​រាជធានីភ្នំពេញ ខែ កក្កដា ឆ្នាំ ២០១៣ ក្នុង​អំឡុង​ពេល​នៃ​ការ​បោះឆ្នោត​ជាតិ​ចុង​ក្រោយ​បង្អស់។ 
credit: Heng Sinith | AP
window_image: https://gdb.voanews.com/7234A6CE-9B11-4BB7-94FF-E12B4C53A257_w1023_s.jpg
 
translation: /english/mainbar/cambodia-adrift.html
 
dateline: ភ្នំពេញ 
 
date: 2018-07-01
categories: mainbar
layout: post-centered
language: khmer
---
 
 
នៅ​ថ្ងៃ​ទី ​២៩ ខែ​ កក្កដា ខាង​មុខ​នេះ រដ្ឋាភិបាល​កម្ពុជា​នឹង​រៀបចំ​ការ​បោះឆ្នោត​ជាតិ​លើក​ទី​៦ ដើម្បី​ជ្រើសរើស​សមាជិក​សភា។ សហគមន៍​អន្តរជាតិ​បាន​ផ្តល់​ប្រាក់​រាប់​ពាន់​លាន​​ដុល្លារដល់​កិច្ចខិតខំប្រឹង​ប្រែង​របស់​អង្គការ​សង្គម​ស៊ីវិល​ដើម្បី​គាំទ្រ​លទ្ធិ​ប្រជាធិបតេយ្យ​នៅ​កម្ពុជា​​អស់​រយៈពេល​ជាង​២៥​​ឆ្នាំ​មក​ហើយ។ ប៉ុន្តែ​ការ​បោះឆ្នោត​ជាតិ​លើក​នេះ​ហាក់​ដូចជាមានលក្ខណៈសេរីនិងយុត្តិធម៌តិចបំផុត ចាប់​តាំង​ពី​អង្គការ​សហប្រជាជាតិ​បាន​រៀបចំ​ការ​បោះឆ្នោត​លើក​ដំបូង​បង្អស់​ឲ្យកម្ពុជា​ក្នុង​ឆ្នាំ​១៩៩៣​ មក ក្រោយ​ពី​​របប​ប្រល័យ​ពូជសាសន៍​ខ្មែរក្រហម​​បាន​ដួលរលំ​​។ រដ្ឋាភិបាលដឹកនាំ​ដោយ​លោក​នាយករដ្ឋមន្ត្រី​ ហ៊ុន សែន ដែល​​កាន់​អំណាច​ចាប់​តាំង​ពី​ឆ្នាំ​១៩៨៥ មក យល់​ឃើញ​ផ្សេង​ពីនេះ។ 
 
ចំពោះលទ្ធផលនៃការបោះឆ្នោត​ខាងមុខ គេរំពឹងថា គណបក្សប្រជាជនកម្ពុជា​នឹង​ប្រាកដជា​ទទួលបាន​ជ័យជម្នះ។ រដ្ឋាភិបាល​បាន​រំលាយ​គណបក្ស​ប្រឆាំង​​ដ៏​ធំ​បំផុត​គឺ​គណបក្ស​សង្គ្រោះជាតិ​កាល​ពីខែ​វិច្ឆិកា ឆ្នាំ​២០១៧ និង​បាន​បង្កើន​ការ​ឃ្លាំ​មើល​​ពលរដ្ឋ​របស់​ខ្លួន ខណៈ​គាប​សង្កត់​ទៅ​លើ​សារព័ត៌មាន​ ដោយឱបក្រសោប​ចិន​ជា​សម្ព័ន្ធមិត្ត​និង​ជា​ម្ចាស់​ជំនួយ បើ​ទោះ​ជា​ចិន​មិនមែន​ជា​ទីផ្សារ​នាំចេញ​ផលិតផល​ក៏​ដោយ ហើយជាលទ្ធផល ​កម្ពុជា​កំពុង​តែ​​រសាត់​ចេញ​ពី​លទ្ធិប្រជាធិបតេយ្យ​ឆ្ពោះ​ទៅ​កាន់​របប​ផ្តាច់ការ។ 
លោក ឌឹម សុវណ្ណារុំ អ្នក​នាំពាក្យ​របស់​គណៈកម្មាធិការ​ជាតិ​រៀបចំ​ការ​បោះឆ្នោត​ហៅ​កាត់​ថា គ.ជ.ប. បាន​មាន​ប្រសាសន៍​នៅ​ក្នុង​ សន្និសីទ​សារព័ត៌មាន កាល​ពី​ថ្ងៃ​ទី ​១៥ ខែ​ ឧសភា ​ថា មាន​គណបក្ស​នយោបាយ​ចំនួន​២០​បាន​ចុះ​ឈ្មោះ​ចូល​រួម​ប្រជែង​នៅក្នុង​ការ​បោះឆ្នោត​ជាតិ​នៅ​ថ្ងៃ​ទី​២៩​ ខែ កក្កដា ខាង​​មុខ​នេះ ដែល«​បង្ហាញ​ពី​លទ្ធិប្រជាធិបតេយ្យ​សេរីពហុបក្ស‍»។ ប៉ុន្តែ​មិន​មាន​អង្គការ​សង្កេតការណ៍​បោះឆ្នោត​ក្នុង​ស្រុក​ដែល​មាន​លក្ខណៈសម្បត្តិ​​​គ្រប់គ្រាន់​ ចុះ​ឈ្មោះ​ ដើម្បី​តាមដាន​សន្លឹក​ឆ្នោត​នោះ​ទេ។ ការណ៍​នេះ​បាន​បង្ក​ឲ្យ​មាន​ការ​ជជែក​ពិភាក្សា​គ្នាអំពី​​ ភាព​ស្របច្បាប់​នៃ​ការ​បោះឆ្នោត និង​​ការវាស់​ស្ទង់​សំឡេង​ប្រឆាំង​នឹង​លោក ហ៊ុន សែន ដោយ​ផ្អែក​ទៅ​លើ​ចំនួន​អ្នក​មិន​​ទៅ​បោះឆ្នោត បន្ទាប់​ពី​ថ្នាក់​ដឹកនាំ​គណបក្ស​​សង្គ្រោះជាតិ​ដែល​និរទេស​ខ្លួន បាន​អំពាវនាវ​ឲ្យ​ពលរដ្ឋ​ធ្វើ​ពហិការ​មិន​ទៅ​ចូលរួម​បោះឆ្នោត ដោយ​ប្រើប្រាស់​យុទ្ធនាការ #CleanFinger ម្រាមដៃស្អាត។ 
 
{:.pullquote}
អ្នកស្រី មូរ សុខហួរ អនុ​ប្រធាន​គណបក្សសង្គ្រោះជាតិ បាន​និយាយ​ថា «ប្រជាពលរដ្ឋ​រង​សម្ពាធយ៉ាង​ច្រើន​ឲ្យ​ទៅ​ចូល​រួម​បោះឆ្នោត។ ដូច្នេះ​ហើយ​បាន​ជា​យើង​ត្រូវ​មាន​យុទ្ធនាការ #CleanFinger ម្រាមដៃ​ស្អាត​ដើម្បី​ឲ្យ​ពលរដ្ឋ​អាច​ប្រមូល​ផ្តុំ​កម្លាំង​និង​មាន​ជំនឿ​ជឿជាក់​អំពី​ការ​មិន​ទៅ​ចូល​រួម​ការ​បោះឆ្នោត‍»។
 
 
ការ​អំពាវនាវ​ឲ្យ​ធ្វើ​ពហិការ​មិន​ទៅ​ចូល​រួម​ការ​បោះឆ្នោត​ធ្វើ​​ឲ្យ​រដ្ឋាភិបាល​មាន​ការ​ព្រួយបារម្ភ។ លោក សួស យ៉ារ៉ា អ្នក​នាំពាក្យ​គណបក្ស​ប្រជាជន​កម្ពុជា ដែលឈរឈ្មោះ​​តំណាងរាស្ត្រ​​ខេត្ត​ព្រះវិហារ​ បាន​ថ្លែង​ថា៖ «វា​ជា​សិទ្ធិ​របស់​អ្នក​ក្នុង​ការ​ដែល​មិន​ទៅ​បោះឆ្នោត​ ប៉ុន្តែ​ប្រសិន​បើ​អ្នក​ញុះញង់​និង​ដឹក​នាំ​អ្នក​ដទៃទៀត​មិន​ឲ្យ​ទៅ​បោះឆ្នោត នោះ​សកម្មភាព​នេះ​បំពាន​ច្បាប់‍»។ 
អ្នក​គាំទ្រ​គណបក្ស​ប្រឆាំង​បាន​រាយការណ៍​ថា មាន​ការ​យាយី​ពី​សំណាក់​អាជ្ញាធរ​មូលដ្ឋាន ដែល​គំរាម​មិន​ផ្តល់​សេវា​សាធារណៈ​ដល់​ពួកគេ ប្រសិន​បើ​ពួកគេ​ធ្វើ​ពហិការ​មិន​ទៅ​ចូលរួម​ការ​បោះឆ្នោត។ 
 
អ្នកស្រី មូរ សុខហួរ អនុ​ប្រធាន​គណបក្ស​សង្គ្រោះ​ជាតិ បាន​និយាយ​ថា៖ «ប្រជាពលរដ្ឋ​រង​សម្ពាធយ៉ាង​ច្រើន​ឲ្យ​ទៅ​ចូល​រួម​បោះឆ្នោត។ ដូច្នេះ​ហើយ​បាន​ជា​យើង​ត្រូវ​មាន​យុទ្ធនាការ #CleanFinger ម្រាមដៃ​ស្អាត​ដើម្បី​ឲ្យ​ពលរដ្ឋ​អាច​ប្រមូល​ផ្តុំ​កម្លាំង​និង​មាន​ជំនឿ​ជឿជាក់​អំពី​ការ​មិន​ទៅ​ចូល​រួម​ការ​បោះឆ្នោត‍»។
 
 
 
{% include window.html
 
	file="https://gdb.voanews.com/7234A6CE-9B11-4BB7-94FF-E12B4C53A257_w1023_s.jpg"
 
	caption="មន្ត្រី​​បោះឆ្នោត​ម្នាក់​បង្ហាញ​សន្លឹក​ឆ្នោត​ អំឡុង​ពេល​រាប់​សន្លឹក​ឆ្នោត​នៅ​មណ្ឌល​បោះឆ្នោត​មួយ​ក្នុង​រាជធានី ភ្នំពេញ កាល​ពី​ថ្ងៃ​ទី ២៨ ខែ កក្កដា ឆ្នាំ ២០១៣។"
 
	alt="មន្ត្រី​​បោះឆ្នោត​ម្នាក់​បង្ហាញ​សន្លឹក​ឆ្នោត​ អំឡុង​ពេល​រាប់​សន្លឹក​ឆ្នោត​នៅ​មណ្ឌល​បោះឆ្នោត​មួយ។"
 
	credit="(Samrang Pring | Reuters)"
 
	add_padding = true
 
%}
 
 
 
នៅ​​ក្នុង​ការ​បោះឆ្នោត​ជ្រើសរើស​សមាជិក​សភា​​ចុង​ក្រោយ​បង្អស់នៅឆ្នាំ​២០១៣ សន្លឹក​ឆ្នោត​ប្រមាណ​ជិត​៣​លាន​សនឹ្លក​ក្នុង​ចំណោម​សន្លឹក​ឆ្នោត​បានការ​៦,៦​លាន​សន្លឹក​​​ត្រូវ​បាន​បោះ​ឲ្យ​គណបក្ស​សង្គ្រោះ​ជាតិ។ ប្រសិន​បើ​ចំនួន​អ្នក​ទៅ​បោះឆ្នោត​នៅ​ថ្ងៃ​ទី ២៩ ខែកក្កដា​ នេះ ទាប​ជាង​ឆ្នាំ​២០១៣ នោះ​គេ​អាច​ចោទ​ជា​សំណួរ​​អំពី​ភាព​ស្របច្បាប់​នៃ​រដ្ឋាភិបាល​ថ្មី ដែល​ការណ៍​នេះ​អាច​ពន្យល់​បាន​អំពី​មូលហេតុ​ដែល​ធ្វើ​ឲ្យ​គណបក្ស​ប្រជាជន​កម្ពុជា​ដែល​ជា​គណបក្ស​កាន់​អំណាច​ ព្យាយាម​​​បន្ទាប​តម្លៃ​​​នៃ​ការ​អំពាវនាវ​​​របស់​គណបក្ស​សង្គ្រោះជាតិ​ឲ្យ​ប្រជាពលរដ្ឋ​ធ្វើ​ពហិការ​មិន​ទៅ​ចូលរួម​ការ​បោះឆ្នោត។ 
អ្នកនាង Astrid Norén-Nilsson សាស្ត្រាចារ្យ​​នៃ​មជ្ឈមណ្ឌល​សម្រាប់​ការ​សិក្សា​តំបន់​អាស៊ី​ខាង​កើត​និង​អាស៊ីអាគ្នេយ៍​នៃ​សាកលវិទ្យាល័យ Lund University ក្នុង​ប្រទេស ស៊ុយអ៊ែត បាន​និយាយ​ថា៖​ «ប្រសិន​បើ​គណបក្ស​ប្រជាជន​កម្ពុជា​អាច​ធ្វើ​ឲ្យ​មាន​អ្នក​ទៅ​បោះឆ្នោត​ច្រើន​ល្មម នោះ​នឹង​ជួយ​ឲ្យ​របប​ផ្តាច់ការ​នេះស្របច្បាប់‍»។‍
 
អ្នកនាង Norén-Nilsson បាន​ថ្លែង​បន្ថែម​ថា «វា​ងាយស្រួល​ណាស់​ក្នុង​ការ​បដិសេធ​លទ្ធិប្រជាធិបតេយ្យ​​​ដោយ​ចាត់​ទុក​ថា ​វា​ជា​ទស្សនៈ​បរទេសនៅ​កម្ពុជា។ ប៉ុន្តែ​​លទ្ធិប្រជាធិបតេយ្យ​បានក្លាយ​ជា​ទស្សនៈ​ដ៏​សំខាន់​មួយ​នៅ​ក្នុង​ទស្សនៈ​នយោបាយ​​កម្ពុជា ដែល​រាល់​របប​នយោបាយ​នៅ​កម្ពុជា ចាប់​តាំង​ពី​ទទួល​បាន​ឯករាជ្យ​ពី​បារាំង​នៅ​ឆ្នាំ​១៩៥៣​ មក បានធ្វើ​ឲ្យ​ប្រជាធិបតេយ្យ​មាន​ជីវិត ថ្វីត្បិត​មាន​ការ​បកស្រាយ​ផ្សេងៗ​គ្នា​។ ប្រហែល​ជា​មូលហេតុ​នេះ​ហើយ​ យើង​អាច​និយាយ​បាន​ថា លទ្ធិប្រជាធិបតេយ្យ​ដ៏​ល្អ​ឥតខ្ចោះ​នៅ​តែ​រស់រាន​មាន​ជីវិត​នៅ​កម្ពុជា ទោះ​ជា​គ្មាន​ការយល់​ស្របអំពី​​មូលដ្ឋាន​​នៃ​អត្ថន័យ​លទ្ធិប្រជាធិបតេយ្យ​ក៏​ដោយ។ 
 
អ្នកនាង Norén-Nilsson បាន​បន្ត​ថា៖ «រដ្ឋាភិបាល​​​ខ្វល់​ខ្វាយ​ខ្លាំងអំពី​ការ​បោះឆ្នោត​។ ប៉ុន្តែ​សកម្មភាព​របស់​រដ្ឋាភិបាល​ហាក់​ដូចជា​​ផ្ទុយ​ពី​នេះ ដោយ​ហេតុថា អ្នក​រិះគន់​រដ្ឋាភិបាល​ត្រូវ​បាន​កម្ចាត់ ប៉ុន្តែ​វា​ជា​ការ​ចង្អុល​បង្ហាញ​អំពី​ការ​បោះឆ្នោត​សេរី​ពហុបក្ស​ដែល​បាន​ចាក់​ឫសខ្លាំង​នៅ​ក្នុង​ប្រទេស​កម្ពុជា និង​ផ្តល់​សញ្ញា​ថា ការ​បោះឆ្នោត​​នៅ​តែ​សំខាន់ ​បើទោះ​ជា​គ្មានគូប្រជែង​ពិត​ប្រាកដជាមួយ​​គណបក្ស​ប្រជាជន​កម្ពុជា​ក៏​ដោយ‍»។ 
 
អ្នកស្រី មូរ សុខហួរ អនុ​ប្រធាន​គណបក្ស​សង្គ្រោះជាតិ​ដែល​និរទេស​ខ្លួន​នៅ​បរទេស បាន​ថ្លែង​ប្រាប់ VOA ថា៖ «ខ្ញុំ​ជឿជាក់​យ៉ាង​មុតមាំ​ថា អ្នក​បោះឆ្នោត​នឹង​មាន​​ឱកាស​ចូលរួម​នៅ​ក្នុង​ដំណើរការ​បោះឆ្នោត​ប្រកប​ដោយ​ប្រជាធិបតេយ្យ ប្រសិន​បើ​មិន​កើត​ឡើង​ក្នុង​​ឥឡូវ​នេះ វា​នឹង​កើត​ឡើង​ក្នុង​ពេល​អនាគត​ដ៏​ខ្លី​ខាង​មុខ​នេះ‍»។ 
 
{% include photo.html 
 
	file="https://gdb.voanews.com/84DC1428-73AE-4BDB-9183-6799FD6C2F65_w1023_s.jpg"
 
	caption="លោកនាយករដ្ឋមន្ត្រី ហ៊ុន សែន ថ្លែង​សុន្ទរកថា​នៅ​រាជធានី ភ្នំពេញ ឆ្នាំ ២០១៥។"
 
	alt=""
 
	credit="(Heng Sinith | AP)"
%}
 
 
 
### ‘សន្តិភាព​ជា​ចម្បង’ ###
 
 
លោក ហ៊ុន សែន ដែល​បាន​ប្តេជ្ញា​ថា​នឹង កាន់​អំណាច យ៉ាង​ហោច​ណាស់​១០​ឆ្នាំ​ទៀត បាន​ធ្វើ​យុទ្ធនាការ​ «សន្តិភាព​ជា​ចម្បង‍» ចាប់​តាំង​ពី​​ដើម​ខែ​ មីនា មក ​ដូចកិច្ចខិតខំ​ប្រឹង​ប្រែង​របស់​លោក​ប្រធានាធិបតី​អាមេរិក ដូណាល់ ត្រាំ គឺ​យុទ្ធនាការ​«អាមេរិក​ជា​ចម្បង‍» (America First) ដែរ។ 
 
សម្រាប់​ប្រជាជន​កម្ពុជា​ជាច្រើន សន្តិភាព​និង​ស្ថិរភាព​​គឺ​ជា​រឿង​ចាស់​សម្រាប់​​ការ​សន្យា​នៅក្នុង​​យុទ្ធនាការ​ឃោសនា​បោះឆ្នោត​ដែល​កំពុង​ក្តៅ​គគុក​នេះ​។ បន្ទាប់​ពី​រស់រាន​មាន​ជីវិត​ពី​របប​ប្រល័យ​ពូជសាសន៍​ខ្មែរ​ក្រហម ពី​ឆ្នាំ​១៩៧៥​ដល់​ឆ្នាំ​១៩៧៩ ដែល​បាន​បំផ្លិចបំផ្លាញ​សេដ្ឋកិច្ច​កម្ពុជា​ជា​ប្រព័ន្ធ បាន​សម្លាប់​ជីវិត​មនុស្ស​អស់​យ៉ាង​ហោ​ចណាស់​១,៧​លាន​នាក់ និង​បាន​បង្ខំ​ឲ្យ​មនុស្ស​រាប់​លាន​នាក់​ធ្វើ​ទាសករការងារ កម្ពុជា​បាន​រួច​ផុត​ពី​សង្គ្រាម​ស៊ីវិល​ដែល​មាន​រយៈពេល​១០​ឆ្នាំ។ 
 
បញ្ហា​នានា​ដូចជា​បញ្ហាសុខាភិបាល​ ការ​អប់រំ កង្វះ​ទឹក​ស្អាត កង្វះ​អគ្គិសនីនិង​ផ្លូវ​ថ្នល់ ការ​បំផ្លិចបំផ្លាញ​បរិស្ថាន ការ​រំលោភ​យក​ដីធ្លី​ដោយ​ខុសច្បាប់ និង​ការ​កើនឡើង​វិសមភាព​សង្គម​​ធ្វើ​ឲ្យ​អ្នក​បោះឆ្នោត​នៅ​តំបន់​ជនបទ​ដែល​មាន​សំឡេង​ភាគច្រើន​​​មាន​​ឥទ្ធិពលជាង​ការ​ព្រួយបារម្ភ​​របស់​សហគមន៍​អន្តរជាតិ​ដែល​ថា កម្ពុជា​កំពុង​តែ​រអិល​ចេញ​ពី​មាគ៌ា​ទៅ​កាន់​លទ្ធិប្រជាធិបតេយ្យ​តាម​រយៈ​ការ​បង្ក្រាប​សារព័ត៌មាន​និង​ស្ថាប័ន​អង្គការ​សង្គម​ស៊ីវិល។ 
 
លោក សួស យ៉ារ៉ា អ្នក​នាំពាក្យ​គណបក្ស​ប្រជាជន​កម្ពុជា បាន​និយាយ​ថា «សន្តិភាព​និង​ស្ថិរភាព​គឺ​ជា​រឿង​សំខាន់​បំផុត។ បើ​គ្មាន​សន្តិភាព​និង​ស្ថិរភាព​ទេ លទ្ធិ​ប្រជាធិបតេយ្យ​ក៏​មិន​អាច​​ខ្លាំង​ក្លា​បាន​ដែរ។ លទ្ធិប្រជាធិបតេយ្យ​ពិតប្រាកដ​គឺ​ស្រប​ជាមួយ​នឹង​ច្បាប់​កម្ពុជា មិន​ត្រូវ​ឃុបឃិត​ជាមួយ​នឹង​បរទេស​នោះ​ទេ‍»។​
 
 
 
{% include photo-large.html 
 
	file="https://gdb.voanews.com/451FFB64-74C8-404F-9C58-A9432EE03B8B_cx0_cy8_cw0_w1023_r1_s.jpg"
 
	caption="ទាហាន​ចិន​ជិះ​លើ​រថក្រោះ​​ចម្បាំង​​របស់​ខ្លួន ខណៈ​​ដែល​ពួកគេ​ចូលរួម​ក្នុងពិធិ​បើក​ការ​ធ្វើ​​សមយុទ្ធ​យោធា​​​នៅ​ក្នុង​ខេត្ត​កំពង់​ស្ពឺ កាល​ពី​ថ្ងៃ​ទី១៧ ខែ​មីនា ឆ្នាំ ២០១៨ កន្លង​ទៅ​នេះ។ ទាហាន​រាប់​រយ​នាក់​បាន​ចូលរួម​នៅ​ក្នុង​សមយុទ្ធ​យោធា​រួម​គ្នា​រវាង​កម្ពុជា​និង​ចិន​ ដែល​មាន​រយៈពេល​១៥​ថ្ងៃ​នោះ។"
 
	alt="ទាហាន​ចិន​ជិះ​លើ​រថក្រោះ​ចម្បាំង​របស់​ខ្លួន ខណៈ​ដែល​ពួកគេ​ចូល​រួមក្នុង​ពិធី​បើ​កសមយុទ្ធ​យោធា​រួម​គ្នា​នឹង​កម្ពុជា។"
 
	credit="(Reuters)"
 
	add_padding = true
 
%}
 
 
 
 
 
### កម្លាំង​ពី​ខាង​ក្រៅ ###
 
ប្រទេស​ដទៃ​​បាន​ដើរ​តួនាទី​​សំខាន់​នៅក្នុង​រដ្ឋាភិបាល​កម្ពុជា​ជា​យូរ​មក​ហើយនៅ​ក្នុង​កិច្ច​ខិតខំប្រឹង​ប្រែង​ស្តារ​ប្រទេស​កម្ពុជា​ឡើង​វិញ ក្រោយ​ពី​របប​ខ្មែរក្រហមបាន​បញ្ចប់។​ ​តួនាទី​នេះបាន​ចាប់​ផ្តើម​​តាំង​ពី​ឆ្នាំ​១៩៩១​​ មក បន្ទាប់​ពី​ការ​​ចុះ​ហត្ថលេខា​លើ​សន្ធិសញ្ញា​សន្តិភាព​ទីក្រុង​ប៉ារីស ដើម្បី​​បញ្ចប់​សង្គ្រាម​ស៊ីវិល។ ជំនួយ​របស់​បស្ចឹម​ប្រទេស​បាន​ផ្តល់​ដល់​គម្រោង​អភិវឌ្ឍន៍​នានា ដែល​​ជួយ​ស្តារ​ប្រទេស​​កម្ពុជា​​ឡើង​វិញ​ឲ្យ​ក្លាយ​ជា​ប្រទេស​ប្រជាធិបតេយ្យ​មួយ។ 
លោក ហ៊ុន សែន ងាកចេញ​ពី​ជំនួយ​ថវិកា​នោះ ដែល​ជា​រឿយៗ​ផ្សារ​ភ្ជាប់​ទៅ​​នឹង​លទ្ធិប្រជាធិបតេ្យ​សេរី​ដ៏​ល្អ​អស្ចារ្យ ដូចជា​សេរីភាព​ក្នុង​ប្រមូល​ផ្តុំ​សាធារណៈ សេរីភាព​សារព័ត៌មាន និង​តម្លាភាព​នៅក្នុង​រដ្ឋាភិបាល ហើយ​លោក​​ ទទួល​ជំនួយពី​ ចិន ដែល​បន្ត​ផ្តល់​ប្រាក់ជំនួយ​​​និង​ប្រាក់​កម្ចី​រាប់​ពាន់​លាន​ដុល្លារ​​ដល់​កម្ពុជា។ មូលនិធិ​រូបិយវត្ថុ​អន្តរជាតិ​បាន​ឲ្យ​ដឹង​ថា ជាង​ពីរ​ភាគ​បី​នៃ​បំណុល​ទ្វេរ​ភាគី​ដែល​​ស្មើ​នឹង​៤,៣​ពាន់​លាន​ដុល្លារគឺ​ជា​បំណុល​ដែល​កម្ពុជា​ជំ​ពាក់​ចិន។ 
 
ជាង​នេះ​ទៅ​ទៀត​ ចិន​​នៅ​តែ​សម្តែង​ការ​គាំទ្រ​ចំពោះលោក ហ៊ុន សែន បើ​ទោះ​ជា​សហភាព​អឺរ៉ុប​បាន​កាត់​បន្ថយ​ប្រាក់​ជំនួយ​​ដល់​កម្ពុជា ចាប់​តាំង​ពី​គណបក្ស​សង្គ្រោះជាតិ​​ត្រូវ​បាន​រំលាយ​មក​ក៏​ដោយ​។ 
 
ប៉ុន្តែ​​អង្គការ[Observatory of Economic Complexity](https://atlas.media.mit.edu/en/profile/country/khm/) (OEC) បាន​ឲ្យ​ដឹង​ថា ​សេដ្ឋកិច្ច​កម្ពុជា​​ពឹង​ផ្អែក​លើ​កា​រ​នាំចេញ​​ដែល​មាន​តម្លៃ​ជា​ទឹកប្រាក់​១៨,៤​ពាន់​លាន​ដុល្លារ។ សហរដ្ឋអាមេរិក​ទិញ​ទំនិញ​នាំ​ចេញ​របស់​កម្ពុជា​១៧​ភាគរយ ដែល​ស្មើ​នឹង​៣,១៩​ពាន់​លាន​ដុល្លារ។ ចិន​ទិញ​​​៤,៧​ភាគរយ ស្មើ​នឹង​៨៦៦​លាន​ដុល្លារ។ ​ទិន្នន័យ​ពី​អង្គការ OEC បាន​ឲ្យ​ដឹង​ថា ការ​នាំ​ចេញ​របស់​កម្ពុជា​ទៅ​កាន់​ទីផ្សារ​អឺរ៉ុប​មាន​តម្លៃ​ជា​ទឹកប្រាក់​៥,២៥​ពាន់​លាន​ដុល្លារ​នៅ​ក្នុង​ឆ្នាំ​២០១៦។ នេះ​មាន​ន័យ​ថា​ រដ្ឋាភិបាល​កម្ពុជា​នឹង​ត្រូវ​បង់ពន្ធ​យ៉ាង​ច្រើន ប្រសិន​បើ​សហភាព​អឺរ៉ុប​​លុប​ចោល​កិច្ចព្រមព្រៀង​​​អនុគ្រោះ​ពន្ធ​លើ​ទំនិញ​គ្រប់​ប្រភេទ​លើក​លែង​តែ​អាវុធ។ 
 
 
{:.pullquote}
“ក្រោយ​ពីការ​ផ្តល់​ជំនួយ​​រាប់​ពាន់​លាន​ដុល្លារ​​ដើម្បី​សិទ្ធិមនុស្ស​និង​ប្រជាធិបតេយ្យ​នៅ​កម្ពុជា យើង​ត្រឡប់​ទៅ​ស្ថានភាព​ដូច​កាល​ពី​២៥​ឆ្នាំ​មុន​ដដែល។”
 
 
​ថ្លែង​សំដៅ​ទៅ​លើ​ជ័យជម្នះ​របស់​លោក ហ៊ុន សែន និង​គណបក្ស​ប្រជាជន​កម្ពុជា​នៅ​រាល់​ការ​បោះឆ្នោត​ជាតិ​ចាប់​តាំង​ពី​ឆ្នាំ​១៩៩៨ មក​នោះ​ លោក សួស យ៉ា​រ៉ា បាន​និយាយ​​​ថា បច្ចុប្បន្ន​នេះ ខណៈ​ដែល​សេដ្ឋកិច្ច​កម្ពុជា​បន្ត​រីក​លូត​លាស់​​យ៉ាង​លឿនបំផុត​​នៅ​តំបន់​អាស៊ីអាគ្នេយ៍​ «ប្រជាពលដ្ឋ​នៅ​តែ​បោះឆ្នោត​ឲ្យ​យើង‍។ គណបក្ស​ប្រជាជន​កម្ពុជា​គឺ​ជា​គណបក្ស​ដែល​មាន​ប្រវត្តិ​រំដោះជាតិ ប្រវត្តិ​បង្រួបបង្រួម​ជាតិ និង​នាំ​មក​នូវ​សន្តិភាព​ ស្ថិរភាព និង​ការ​រីកលូតលាស់​សេដ្ឋកិច្ច‍»។ 
 
​លោក ហ៊ុន សែន ​ជាប្រធានគណបក្សប្រជាជនកម្ពុជា នឹង​បន្ត​ធ្វើ​ជា​នាយករដ្ឋមន្ត្រី ​បន្ទាប់​ពី​បោះឆ្នោត​ជាតិ​​នៅ​ថ្ងៃ​ទី​២៩ ខែ កក្កដា ខាង​មុខ​នេះ ហើយ​លោក​នឹង​បន្ត​កាន់​អំណាច​មួយ​ទសវត្សរ៍​ទៀត។ 
 
លោក អៀរ សុផល ជា​អ្នក​និពន្ធ​សៀវភៅ «ការ​ពឹង​ផ្អែក​លើ​​ជំនួយ​នៅ​កម្ពុជា៖ តើ​ជំនួយ​បរទេសធ្វើឲ្យខ្សោយ​លទ្ធិប្រជាធិបតេយ្យ​យ៉ាង​ដូច​ម្តេច‍?» ដែល​បាន​បោះពុម្ពផ្សាយ​កាល​ពី​ខែ​ កញ្ញា ឆ្នាំ២០១៣។ លោកបាន​ថ្លែង​ថា «ក្រោយ​ពី​ការ​ផ្តល់​ជំនួយ​រាប់​ពាន់​លាន​ដុល្លារ​នៅ​កម្ពុជា យើង​ត្រឡប់​ទៅ​ស្ថានភាព​ដូច​កាល​ពី​២៥​ឆ្នាំ​មុន​ដដែល។ មាន​រឿង​ជាច្រើន​បាន​ផ្លាស់ប្ដូរ ហើយ​ក៏​មាន​រឿង​ជាច្រើន​ដែល​នៅ​ដូច​ដើម‍»៕ 
 
