---
title: លោក លន់ នល់ 
summary: សេនាប្រមុខ លន់ នល់ ដែល​គាំទ្រ​ដោយ​អាមេរិក បាន​ធ្វើ​រដ្ឋប្រហារ​​ទម្លាក់​ព្រះបាទ នរោត្តម សីហនុ មុន​ពេល​​ត្រូវ​បាន​បង្ខំ​ឲ្យ​ចាកចេញ​ពី​កម្ពុជា​ដោយ​​ខ្មែរ​ក្រហម​​នៅ​ឆ្នាំ​១៩៧៥។ 
byline: ស្រាវជ្រាវ​និង​ចងក្រង​ដោយ ទែន សុខស្រីនិត | VOA News
metrics-byline: Ten, Soksreinith

image: /img/bio__lon-nol__banner.jpg
mugshot: /img/bio__lon-nol__mugshot.jpg
cutline: សេនាប្រមុខ លន់ នល់ ប្រធាន​​រណសិរ្ស​ស្រោចស្រង់ជាតិ អាន​សេចក្តីថ្លែងការណ៍​មួយ​ទៅ​កាន់​អ្នក​គាំទ្រ​ថា កម្ពុជា​នឹង​ក្លាយ​ជា​សាធារណរដ្ឋ​ក្នុង​ពេល​ឆាប់ៗ​ខាង​មុខ​នេះ ភ្នំពេញ ថ្ងៃ​ទី​១១ ខែមេសា ឆ្នាំ​១៩៧០។ 
credit: AP

translation: /english/biography/lon-nol.html

date:   2017-01-01
categories: biography
layout: biography
language: khmer
---


កើត​នៅ​ថ្ងៃ​ទី​១៣ ខែ​វិច្ឆិកា ឆ្នាំ​១៩១៣ ​ក្នុង​ខេត្ត​ ព្រៃវែង ដែល​ស្ថិត​នៅ​ជាប់​ព្រំប្រទល់​វៀតណាម ​ក្នុង​គ្រួសារ​មន្ត្រី​រាជការ​មួយ លោក​ លន់ នល់ បាន​រៀន​ថ្នាក់​បឋមសិក្សា​នៅ​រាជធានី ភ្នំពេញ មុន​ពេល​ទៅ​បន្ត​ការ​សិក្សា​ថ្នាក់​វិទ្យាល័យ​នៅ​ទីក្រុង សាយហ្គន។ ព្រះបាទ នរោត្តម សីហនុ គឺ​ជា​មិត្តរួម​ថ្នាក់​របស់​លោក​ លន់ នល់។ 
ក្រោយ​ពី​បញ្ចប់​ការ​សិក្សា​នៅ​ឆ្នាំ​១៩៣៤ លន់ នល់ ចូល​បម្រើការ​ងារ​ជា​មន្ត្រីរាជការ ដែល​កាន់​ការងារ​រដ្ឋការ​កាន់​តែ​សំខាន់​ទៅៗ ដោយ​រួម​ទាំង​ការ​គ្រប់គ្រង​ខេត្ត ក្រចេះ ផង​ដែរ ក្រោយ​ពេល​ដែល​ជប៉ុន​ត្រូវ​បាន​បណ្តេញ​ចេញ​ពី​កម្ពុជា នៅពេល​សង្គ្រាម​លោកលើក​ទី​ពីរ​បញ្ចប់​។ 

ត្រឹម​ឆ្នាំ​១៩៤៩ លោក លន់ នល់ រស់នៅ​រាជធានី ភ្នំពេញ  ធ្វើ​​ជា​នាយក​រដ្ឋបាល មុនពេល​​​ប្តូរ​ទៅ​កាន់​ការងារ​ទ័ព ជាវរសេនីយ៍ទោ​កងវរសេនាតូច​ទ័ព​ជើង​គោក។

នៅ​ឆ្នាំ ១៩៥៥ លោក លន់ នល់ ក្លាយ​ជា​នាយអគ្គសេនាធិការ​កងទ័ព​នៅ​រាជធានី ភ្នំពេញ ហើយ​ក្រោយ​មក​ក្លាយ​ជា​រដ្ឋមន្ត្រី​ក្រសួង​ការពារ​ជាតិ។ នៅ​ឆ្នាំ ១៩៦៦ ព្រះបាទ​ នរោត្តម សីហនុ បាន​តែងតាំង​លោក លន់ នល់ ធ្វើ​ជា​នាយករដ្ឋមន្ត្រី ដែល​ជា​តំណែង​មួយ​​តម្រូវ​ឲ្យលោក​ធ្វើ​ដំណើរ​ទូទាំង​ប្រទេស ហើយ​ព្រះអង្គ​ក៏​បាន​ព្រះរាជទាន​ឱកាស​ដល់​លោក​​ លន់ នល់ ក្នុង​ការ​កសាង​បណ្តាញ​នៅ​ថ្នាក់​មូលដ្ឋាន​ផង​ដែរ។ 

បន្ទាប់​ពី​រង​របួស​ធ្ងន់​នៅ​ក្នុង​គ្រោះថ្នាក់​ចរាចរណ៍​មួយ​កាល​ពី​ឆ្នាំ​១៩៦៧ លោក លន់ នល់ បាន​លាលែង​ពីតំណែង​ជា​នាយករដ្ឋមន្ត្រី ប៉ុន្តែ​ព្រះបាទ សីហនុ បាន​ហៅលោក​ លន់ នល់ ត្រឡប់​មក​​កាន់​តំណែង​វិញ ដោយសារ​តែ​កម្ពុជា​ជួប​ប្រទះ​នឹង​វិបត្តិ​សេដ្ឋកិច្ច​និង​អំពើ​ពុករលួយ​ធ្ងន់ធ្ងរ។ ក្រោយ​មក ខណៈ​ដែល​ព្រះបាទ សីហនុ កំពុង​គង់​នៅ​ទីក្រុង មូស្គូ ដើម្បីពិនិត្យ​ព្រះសុខភាព​​លោក លន់ នល់ បាន​បញ្ជា​ឲ្យ​បិទ​អាកាសយានដ្ឋាន​​និង​​ព្រំប្រទល់​នានា​ និង​បាន​កោះ​ប្រជុំ​សភា​ដើម្បី​ទម្លាក់​ព្រះអង្គ​ចេញ​ពី​អំណាច​។ 

ជន​ដែល​​ប្រឆាំ​ង​នឹង​ការ​ដឹកនាំ​បែប​​កុម្មុយនីស្ត​រូប​នេះ បាន​ដឹកនាំ​ប្រទេស​ដោយ​ប្រកាស​ដាក់​កម្ពុជា​ជា​សាធារណរដ្ឋ​ខ្មែរ និង​បាន​​បង្កើន​កម្លាំង​កងទ័ព​ពី​៣៧០០០​នាក់​ទៅ​រហូត​ដល់​ជាង​១៥០០០០​នាក់​ ដោយ​មាន​ជំនួយ​ពី​អាមេរិក ខណៈ​ដែល​យន្តហោះ​អាមេរិក​បាន​បន្ត​ទម្លាក់​គ្រាប់បែក​លើ​មូលដ្ឋាន យៀកកុង នៅ​ក្នុង​ប្រទេស​កម្ពុជា ហើយ​កងកម្លាំង​ជើង​គោក​ដែល​គាំទ្រ​ដោយ​កងកម្លាំង​វៀតណាម​ខាង​ត្បូង​បាន​លុកលុយ​ចូល​កម្ពុជា​ដើម្បី​កម្ចាត់​ពួក​យៀកកុង។ 



{% include photo.html

	file="/img/bio__lon-nol__and__john-dean.jpg"
	caption="រូបឯកសារ៖ លោក John Gunther Dean ឯកអគ្គរដ្ឋទូត​អាមេរិក​ថ្មី​ប្រចាំ​នៅ​កម្ពុជា ពិភាក្សា​ជាមួយ​នឹង​លោក​ប្រធានាធិបតី​ លន់ នល់ បន្ទាប់​ពី​លោក Dean បង្ហាញ​សារតាំង ភ្នំពេញ ថ្ងៃ​ទី​ ៥ ខែ​ មេសា ឆ្នាំ ១៩៧៤។ "
	credit="(Huor | AP)"
	alt="លោកJohn Gunther Dean ពិភាក្សា​ជាមួយ​​នឹងន​លោក​​ប្រធានាធិបតី​ លន់ នល់។"

%}


ប៉ុន្តែ​​ជំនួយ​ជា​ប្រាក់​យ៉ាង​ច្រើន​សន្ធឹកសន្ធាប់​ពី​អាមេរិក ​បាន​បង្ក​ឲ្យ​មាន​អំពើ​ពុករលួយ ហើយ​ថវិកា​ជំនួយ​សម្រាប់​​កងទ័ព​ខ្មែរ​​​មិន​ត្រូវ​​បាន​ប្រើប្រាស់​ដើម្បី​ជួយ​ដល់​ពួកគេ​នោះ​ទេ។ ​ពលរដ្ឋខ្មែរ​នៅ​តាម​ទីជនបទខឹង​នឹង​​កងទ័ព​ដែល​ហូប​គ្រប់គ្រាន់​ដែល​រឹបអូស​យក​ទ្រព្យ​សម្បត្តិ​​​ពី​ភូមិ​របស់​ពួកគេ ហើយ​ពី​ឆ្នាំ​១៩៧០​ដល់​ឆ្នាំ​១៩៧៥ ខ្មែរក្រហម​ដែល​ប្រើប្រាស់​មនោគមវិជ្ជា​ម៉ាក្សលេនីន​ជ្រុលនិយម​បានកើនកម្លាំង​​ទ័ពព្រៃ​ពី​​​៣០០០​​ឬ​៤០០០​នាក់ឡើង​ដល់​៣០០០០​នាក់ ខណៈ​ដែល​ពួកគេ​បាន​ធ្វើ​សង្គ្រាម​ស៊ីវិល​ប្រឆាំង​នឹង​រដ្ឋាភិបាល។ 
នៅ​ថ្ងៃ​ទី ​១ ខែ មេសា ឆ្នាំ ១៩៧៥ ពីរ​សប្តាហ៍​មុន​​ពេល​ខ្មែរ​ក្រហម​បាន​កាន់​កាប់​រាជធានី ភ្នំពេញ លោក លន់ នល់ និង​ក្រុមគ្រួសារ​បាន​ឡើង​ឧទ្ធម្ភាគចក្រ​មួយ​គ្រឿង​រត់ភៀសខ្លួន​​​ពី​ប្រទេស​កម្ពុជា​​ទៅ​​​ប្រទេស​ថៃ មុន​ពេល​មក​​រស់​នៅ​សហរដ្ឋអាមេរិក។ លោក លន់ នល់ និង​ក្រុមគ្រួសារ​បាន​រស់នៅ​យ៉ាង​ស្ងប់ស្ងាត់​ក្នុង​រដ្ឋ ហាវ៉ៃ សហរដ្ឋអាមេរិក មុនពេល​​ប្តូរ​ទៅ​រស់​នៅ​ទីក្រុង Fullerton រដ្ឋ កាលីហ្វ័រញ៉ា និង​បាន​ទទួលមរណភាព​​នៅ​ទីនោះ​ក្នុង​ឆ្នាំ​១៩៨៥៕ 


