---
title: លោក ហ៊ុន សែន
summary: លោក​នាយករដ្ឋមន្ត្រី ហ៊ុន សែន គឺ​ជា​មេដឹកនាំ​ដែល​កាន់​តំណែង​យូរ​បំផុត​ម្នាក់​នៅ​ក្នុង​ប្រវត្តិសាស្ត្រ​ពិភពលោក​ ដោយ​បាន​កាន់​តំណែង​​ជា​នាយករដ្ឋមន្ត្រី​កម្ពុជា​តាំង​ពី​ឆ្នាំ​១៩៨៥​មក។ បច្ចុប្បន្ន​នេះ​ លោក​គឺ​ជា​ប្រធាន​គណបក្ស​ប្រជាជន​កម្ពុជា (CPP) ដែល​ជា​គណបក្ស​កាន់​អំណាច​។ ​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​​
byline: ស្រាវជ្រាវ​និង​ចងក្រង​ដោយ ទែន សុខស្រីនិត និង​ ហុង ចិន្តា | VOA News
metrics-byline: Soksreinith, Ten; Hong, Chenda

image: https://gdb.voanews.com/F74D50E0-981D-472A-A89E-382ECF74A6BB_cy11_w1023_s.jpg
mugshot: /img/bio__hun-sen__mugshot.jpg
cutline: លោកនាយករដ្ឋមន្ត្រី ហ៊ុន សែន ចូលរួមពិធីបុណ្យសពលោក ជា ស៊ីម ដែលជាអតីតប្រធានព្រឹទ្ធសភាជាតិ និងអតីតប្រធានគណបក្សប្រជាជនកម្ពុជា ភ្នំពេញ ខែមិថុនា ឆ្នាំ២០១៥។ 
credit: Samrang Pring | Reuters

translation: /english/biography/hun-sen.html

date:   2018-05-02
categories: biography
layout: biography
language: khmer
---

កើត​នៅ​ថ្ងៃ​ទី ៥ ខែ សីហា ឆ្នាំ ១៩៥២ នៅ​ក្នុង​គ្រួសារ​កសិករ​មួយ​ក្នុង​ខេត្ត កំពង់ចាម លោក ហ៊ុន សែន ក្រោយ​មក​បាន​ប្តូរ​ថ្ងៃ​ខែ​ឆ្នាំ​កំណើត​ទៅ​ជា​ថ្ងៃ​ទី ​៤ ខែ មេសា ឆ្នាំ ១៩៥១​ វិញ។ លោក​រៀន​ថ្នាក់​អនុវិទ្យាល័យ​នៅ​រាជធានី ភ្នំពេញ ដោយ​ស្នាក់​នៅ​ជា​ក្មេងវត្ត​នៅ​វត្ត នាគវ័ន្ត។ 

នៅ​ចុង​ទសវត្សរ៍​ ១៩៦០ លោក​បាន​ចូលរួម​ជាផ្លូវការ​ជាមួយ​នឹង​គណបក្ស​កុម្មុយនីស្ត​កម្ពុជា ដែល​ក្រោយ​មក​ត្រូវ​បាន​គេ​ស្គាល់​ថា ខ្មែរ​ក្រហម។ លោក ហ៊ុន សែន បាន​ចូលរួម​ប្រយុទ្ធ​ជាមួយ​នឹង​កងកម្លាំង​កុម្មុយនីស្ត ខណៈ​ដែល​ពួកគេ​ដណ្តើម​បាន​ប្រទេស​កម្ពុជា​ក្នុង​ឆ្នាំ​១៩៧៥ និង​ប្រកាស​ជា​រដ្ឋាភិបាល​ប្រកាន់​របប​ម៉ៅ​ជ្រុលនិយម។ លោក​គឺ​ជា​ប្រធាន​កងវរសេនាធំ​របស់​ខ្មែរ​ក្រហម​នៅ​តំបន់​បូព៌ា។ ​​​​​​​​​

ក្រោយ​មក លោក​បាត់បង់​ភ្នែក​ឆ្វេង​​នៅ​ក្នុង​សមរភូមិ។ ក្នុង​ឆ្នាំ ១៩៧៧ លោក ហ៊ុន សែន និង​កម្មាភិបាល​ខ្មែរ​ក្រហម​ដទៃទៀត​បាន​រត់ភៀស​ខ្លួន​ទៅ​ប្រទេស​វៀតណាម។ នៅ​ឆ្នាំ ១៩៧៨ លោក ហ៊ុន សែន បាន​ចូលរួម​ជាមួយ​នឹង​លោក ហេង សំរិន បង្កើត​ជា​រណសិរ្ស​រំដោះ​មួយ​ដែល​គាំទ្រ​ដោយ​វៀតណាម ដែល​មាន​ឈ្មោះ​ថា​រណសិរ្ស​សាមគ្គី​សង្គ្រោះ​ជាតិ​កម្ពុជា ដើម្បី​ផ្ដួល​រំលំ​ខ្មែរ​ក្រហម។ នៅ​ពេល​ដែល​ខ្មែរ​ក្រហម​ដួល​រលំ​​នៅ​ថ្ងៃ​ទី ៧ ខែ មករា ឆ្នាំ ១៩៧៩ រណសិរ្ស​នោះ​បាន​ក្លាយ​ទៅ​ជា​សាធារណរដ្ឋ​ប្រជាមានិត​កម្ពុជា ដែល​ជា​របប​កុម្មុយនីស្ត​មួយ​ដឹក​នាំ​ដោយ​វៀតណាម។ ​​​​



{% include photo.html

file="/img/bio__hun-sen__1997.jpg"
caption="រូបឯកសារ​៖ លោក ហ៊ុន សែន ដែល​កាល​នោះ​ជា​នាយករដ្ឋមន្ត្រី​ទីពីរ​នៃប្រទេស​កម្ពុជា​​ ជក់​បារីក្នុង​​អំឡុងពេល​​នៃ​​សន្និសីទ​សារព័ត៌មាន​​មួយ នៅ​ក្រុង តាខ្មៅ ដែល​ស្ថិត​នៅ ​ប៉ែក​ខាង​ត្បូង​ រាជធានី ភ្នំពេញ កាល​ពី​ថ្ងៃ​ទី ១៩ ខែ មេសា  ឆ្នាំ ១៩៩៧។"
credit="(Charles Dharapak | AP)"

%}



បន្ទាប់​ពី​ខ្មែរ​ក្រហម​ដួលរលំ វៀតណាម​បាន​តែងតាំង លោក ហ៊ុន សែន ជា​រដ្ឋមន្ត្រី​ការបរទេស ហើយ​ក្នុង​ឆ្នាំ ១៩៨៥ លោក​ត្រូវ​បាន​រដ្ឋសភា​បោះឆ្នោត​ជ្រើសរើស​ជា​នាយករដ្ឋមន្ត្រី​ជំនួស​លោក ចាន់ ស៊ី ដែល​បាន​ទទួល​មរណភាព​ក្នុង​ទីក្រុង មូស្គូ។ បន្ទាប់​ពី​សន្ធិសញ្ញា​សន្តិភាព​ទីក្រុង ប៉ារីស ត្រូវ​បាន​ចុះ​ហត្ថលេខា​កាល​ពី​ខែ​ តុលា ឆ្នាំ ១៩៩១ លោក ហ៊ុន សែន និង​គណបក្ស​ប្រជាជន​កម្ពុជា (CPP) របស់​លោក បាន​ចូល​រួម​នៅ​ក្នុង​ការ​បោះឆ្នោត​ឆ្នាំ ១៩៩៣ ដែល​រៀបចំ​និង​ត្រួតពិនិត្យ​ដោយ​អង្គការ​សហប្រជាជាតិ។ គណបក្ស CPP បាន​ចាញ់​គណបក្ស​ហ៊្វុនស៊ីនប៉ិច ដែល​ដឹកនាំ​ដោយ​ព្រះអង្គម្ចាស់ នរោត្តម រណឫទ្ធិ ប៉ុន្តែលោក ហ៊ុន សែន បាន​បដិសេធ​មិន​ព្រម​ចុះ​ចេញ​ពី​តំណែង​នោះ​ទេ។ បន្ទាប់​ពី​មាន​អន្តរាគមន៍​ពី​សម្តេច នរោត្តម សីហនុ លោក ហ៊ុន សែន អាច​នៅ​កាន់​អំណាច​ដដែល ដោយ​ធ្វើ​ជា​នាយករដ្ឋមន្ត្រី​ទីពីរ នៅ​ក្នុង​រដ្ឋាភិបាល​ចម្រុះ​មួយ ដែល​បែងចែក​អំណាច​ជាមួយ​នឹង​គណបក្ស​ហ៊្វុនស៊ីនប៉ិច ហើយ​គណបក្ស ​CPP នៅ​តែ​រក្សា​អំណាច​ប្រមូល​ផ្តុំ​ភាគច្រើន​របស់​ខ្លួន​ដដែល ជាពិសេស​នៅ​តំបន់​ជនបទ។ ​​​​​​​​​​​

គណបក្ស​នយោបាយ​ទាំង​ពីរ​បាន​បន្ត​ប្រណាំងប្រជែង​គ្នា​ដណ្តើម​អំណាច​និង​យោធា ហើយ​បាន​ប្រជែង​គ្នា​ដណ្តើម​យក​កងទ័ព​ខ្មែរ​ក្រហម​ធ្វើ​ជា​សមាជិក​យោធា​របស់​ខ្លួន ដែល​បាន​បង្ក​ឲ្យ​មាន​ការ​ផ្ទុះ​អំពើ​ហិង្សា​នៅ​តាម​ដង​ផ្លូវ​ក្នុង​ឆ្នាំ ​១៩៩៧។ ហេតុការណ៍​នោះ​បាន​បង្ខំ​ឲ្យ​ព្រះ​អង្គម្ចាស់ នរោត្តម រណឫទ្ធិ រត់​ភៀសខ្លួន​ចេញ​ពី​ប្រទេស​កម្ពុជា។ ដោយសារ​តែ​គូប្រជែង​ធំ​បំផុត​របស់​ខ្លួន​បាន​ចុះ​ខ្សោយ​យ៉ាង​ខ្លាំង គណបក្ស CPP បាន​ឈ្នះ​នៅ​ក្នុង​ការ​បោះឆ្នោត​ជាតិ​លើក​ទី​២​ក្នុង​ឆ្នាំ <a href="#july_26_1998" class="trigger__factbox">១៩៩៨ ហើយ​លោក</a> ហ៊ុន សែន បាន​កាន់​អំណាច​ចាប់​តាំង​ពី​ពេល​នោះ​មក៕ 
