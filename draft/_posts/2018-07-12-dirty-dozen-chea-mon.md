---
title: ឧត្តម​សេនីយ៍ឯក ជា ម៉ន មេ​បញ្ជា​ការ​រង​កងទ័ព​ជើង​គោក និង​មេ​បញ្ជាការ​យោធ​ភូមិភាគទី​៤
summary: លោក ជា ម៉ន កើត​នៅ​ក្នុង​ឆ្នាំ​១៩៥២។ លោក​គឺ​ជា​អ្នក​គ្រប់​គ្រង​គណបញ្ជាការ​លេខ​៥៧៨ របស់​ខ្មែរ​ក្រហម។ លោក​បាន​ចូលរួម​ចលនា​ផ្តួល​រំលំ​ខ្មែរ​ក្រហម​ជា​មួយ​លោក​នាយក​រដ្ឋ​មន្រ្តី​ហ៊ុន សែន​ និង​បាន​ភៀស​ខ្លួន​ទៅ​ប្រទេស​វៀតណាម​នៅ​ឆ្នាំ​១៩៧៨។
byline: យូ សុធារី
metrics-byline: Sotheary, You

imageX: https://gdb.voanews.com/0E6C617B-90F1-40B5-A8F0-12777F209BC0_w1023_h575_s.jpg
cutlineX: National Police Chief of Cambodia Neth Savoeun (left) and National Military Police Commander Sao Sokha (right) sit down during a voter registration security meeting at the Ministry of Interior in Phnom Penh on Thursday, August 25, 2016.
creditX: Leng Len | VOA Khmer

mugshot: https://gdb.voanews.com/84E51DA0-309B-4D33-B758-0B571C1D26C7_w150_h150.jpg
name: ឧត្តម​សេនីយ៍ឯក ជា ម៉ន
role: ឧត្តម​សេនីយ៍ឯក ជា ម៉ន

date: 2018-07-12
categories: dirty-dozen
layout: post-dirty-dozen
language: khmer
---

លោក ជា ម៉ន កើត​នៅ​ក្នុង​ឆ្នាំ​១៩៥២។ លោក​គឺ​ជា​អ្នក​គ្រប់​គ្រង​គណបញ្ជាការ​លេខ​៥៧៨ របស់​ខ្មែរ​ក្រហម។ លោក​បាន​ចូលរួម​ចលនា​ផ្តួល​រំលំ​ខ្មែរ​ក្រហម​ជា​មួយ​លោក​នាយក​រដ្ឋ​មន្រ្តី​ហ៊ុន សែន​ និង​បាន​ភៀស​ខ្លួន​ទៅ​ប្រទេស​វៀតណាម​នៅ​ឆ្នាំ​១៩៧៨។

{% include photo-half-column.html 
 
	file="https://gdb.voanews.com/84E51DA0-309B-4D33-B758-0B571C1D26C7_w1023_r0_s.jpg"
	caption="ឧត្តមសេនីយ៍ឯក ជា ម៉ន មេបញ្ជាការរងកងទ័ពជើងគោក និងមេបញ្ជាការយោធភូមិភាគទី៤។"
	credit="(អង្គការឃ្លាំមើលសិទ្ធិមនុស្ស Human Rights Watch)"

%}* នៅ​ឆ្នាំ​១៩៨៧ លោក​ត្រូវ​បាន​តែង​តាំង​ជា​មេ​បញ្ជាការ​រង​នៃ​កងពល​លេខ១៧៩​ដែល​ជា​អង្គភាព​ពិសេស ដែល​ប្រតិបត្តិការ​នៅ​យោធភូមិភាគទី៤ ភាគ​ពាយព្យ​នៃ​ប្រទេស​កម្ពុជា។
* យោធភូមិភាគទី៤ គឺ​ស្ថិត​នៅ​ក្នុង​តំបន់​ដែល​មាន​ការ​រំលោភ​បំពាន​សិទ្ធិ​មនុស្ស​ធ្ងន់ធ្ងរ​ ក្នុង​អំឡុង​ពេល​បោះឆ្នោត​នៅ​ឆ្នាំ​១៩៩៣។ យោធា​តំបន់​នេះ​ បាន​ធ្វើ​ការ​គាប​សង្កត់​គណបក្ស​ផ្សេងៗ​នា​ពេល​នោះ ដោយ​មិន​ឲ្យ​មាន​ការ​ប្រមូល​ផ្តុំ​ ឬ​មិន​អនុញ្ញាត​ឲ្យ​ប្រជាពលរដ្ឋ​ទៅ​ចូលរួម​យុទ្ធនាការ​របស់​គណបក្ស​ផ្សេងៗ។ លោក​ក៏​បាន​គំរាម​កំហែង​ប្រជាជន​មិន​ឲ្យ​ធ្វើ​បាតុកម្ម​ប្រឆាំង​នឹង​បញ្ហា​អំពើ​ពុករលួយ​របស់​គណបក្ស​ប្រជាជន​កម្ពុជា​នៅ​ខេត្ត​ឧត្តរមានជ័យ​ផង​ដែរ។
* លោក​គឺ​ជា​នាយ​ទាហាន​ជាន់​ខ្ពស់​របស់​គណបក្ស​ប្រជាជន​កម្ពុជា ដែល​បាន​ចូលរួម​ធ្វើ​រដ្ឋប្រហារ​កាល​ពី​ថ្ងៃ​ទី​៥ និង៦ ខែ​កក្កដា​ ឆ្នាំ​១៩៩៧​នៅ​ខេត្ត​សៀមរាប​ ដែល​បាន​ផ្តួល​រំលំ​លោក ខាន់ សាវឿន ​ដែល​ជា​មេ​បញ្ជាការ​កងទ័ព​មក​ពី​គណបក្ស​ហ៊្វុនស៊ីនប៉ិច​ប្រចាំ​ខេត្ត​សៀមរាប។
* បន្ទាប់​ពី​រដ្ឋប្រហារឆ្នាំ​១៩៩៧ លោក​បាន​បញ្ជា​ឲ្យ​ចាប់​នាយ​ទាហាន​ និង​នគរបាល​នៅ​ថ្នាក់​ក្រោម​ដែល​បាន​ចុះ​ចូល​ជា​មួយ​នឹង​គណបក្ស​ហ៊្វុនស៊ីនប៉ិច។
* នៅ​អំឡុង​ពេល​បោះឆ្នោត​ឆ្នាំ​១៩៩៨ លោក​ត្រូវ​បាន​គេ​ដឹង​ថា​ បាន​សម្លាប់​សមាជិក​របស់​គណបក្ស​ហ៊្វុនស៊ីនប៉ិច។ យោធា​នៃ​យោធភូមិភាគ​ទី​៤​ ក៏​បាន​សម្លាប់​មនុស្ស​ក្រៅ​ប្រព័ន្ធ​តុលាការ​ ដោយ​ចោទ​ថា​ជា​ចោរ​លួច។
* ចាប់​តាំង​ពី​ឆ្នាំ​២០០០មក ​យោធា​តំបន់​នេះ​ ត្រូវ​បាន​គេ​ដឹង​ថា​បាន​សម្លាប់​ ប៉ុនប៉ង​សម្លាប់​ វាយ​ធ្វើ​បាប​ គំរាម​កំហែង​ផ្នែក​នយោបាយ និង​បំភិត​បំភ័យ​លើ​ប្រជា​ពលរដ្ឋ​ជា​បន្ត​បន្ទាប់។
* យោធា​ដែល​ស្ថិត​នៅ​ក្រោម​បញ្ជា​របស់​លោក ជា ម៉ន បាន​ប្លន់​យក​ដី​ធ្លី​របស់​ប្រជាពលរដ្ឋ​ និង​បង្ខំ​ប្រជាពលរដ្ឋ​ឲ្យ​ចាក​ចេញ​ពី​ទី​លំនៅ។
* នៅ​អំឡុង​ការ​បោះឆ្នោត​ឆ្នាំ២០១៣ លោក​បាន​រារាំង​មិន​ឲ្យ​គណបក្ស​សង្រ្គោះជាតិ​មាន​ការ​ប្រមូល​ផ្តុំ​នៅ​ខេត្ត​ឧត្តរមានជ័យ​ទេ។
* នៅ​អំឡុង​ឆ្នាំ​២០១៥ លោក​បាន​បញ្ជា​ឲ្យ​កង​កម្លាំង​របស់​លោក បង្រ្កាប​ និង​ស្វែង​រក​ក្រុម​មនុស្ស​ដែល​រដ្ឋាភិបាល​ចាត់​ទុក​ថា ជា​អ្នក​ធ្វើ​បដិវត្តន៍​ពណ៌។ យោធភូមិភាគទី៤ បាន​គាំទ្រ​យ៉ាង​ពេញ​ទំហឹង​លើ​ការ​រំលាយ​គណបក្ស​សង្រ្គោះជាតិ​ ដោយ​ចោទ​គណបក្ស​នេះ​ថា​បាន​បម្រើ​ប្រយោជន៍​បរទេស។