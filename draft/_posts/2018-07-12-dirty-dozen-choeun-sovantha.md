---
title: ឧត្តម​សេនីយ៍​ឯក ជឿន សុវណ្ណថា មេ​បញ្ជាការ​រង​កង​ទ័ព​ជើង​គោក​ និង​ជា​មេបញ្ជាការ​យោធភូមិភាគ​ទី​២
summary: លោក ជឿន សុវណ្ណថា កើត​នៅ​ក្នុង​ឆ្នាំ​១៩៥៧។ លោក​គឺ​ជា​អង្គរក្ស​វ័យ​ក្មេង​របស់​លោក ហ៊ុន សែន​ ដែល​បាន​ភៀស​ខ្លួន​ទៅ​ប្រទេស​វៀតណាម​នៅ​ឆ្នាំ​១៩៧៨។ លោក​ជា​អ្នក​គ្រប់គ្រង​យោធភូមិភាគទី២​ ដែល​ត្រូវ​បាន​ដឹង​ថា​បាន​ប្រព្រឹត្ត​អំពើ​ហិង្សា​ផ្នែក​សិទ្ធិ​មនុស្ស​ជា​ច្រើន​នៅ​អំឡុង​ការ​បោះឆ្នោត​ឆ្នាំ​១៩៩៣។
byline: យូ សុធារី
metrics-byline: Sotheary, You

imageX: https://gdb.voanews.com/0E6C617B-90F1-40B5-A8F0-12777F209BC0_w1023_h575_s.jpg
cutlineX: National Police Chief of Cambodia Neth Savoeun (left) and National Military Police Commander Sao Sokha (right) sit down during a voter registration security meeting at the Ministry of Interior in Phnom Penh on Thursday, August 25, 2016.
creditX: Leng Len | VOA Khmer

mugshot: https://gdb.voanews.com/A31691E6-9F8A-46F4-B77C-2E75A6018E0C_w150_h150.jpg
name: ឧត្តម​សេនីយ៍​ឯក ជឿន សុវណ្ណថា
role: ឧត្តម​សេនីយ៍​ឯក ជឿន សុវណ្ណថា

date: 2018-07-12
categories: dirty-dozen
layout: post-dirty-dozen
language: khmer
---

លោក ជឿន សុវណ្ណថា កើត​នៅ​ក្នុង​ឆ្នាំ​១៩៥៧។ លោក​គឺ​ជា​អង្គរក្ស​វ័យ​ក្មេង​របស់​លោក ហ៊ុន សែន​ ដែល​បាន​ភៀស​ខ្លួន​ទៅ​ប្រទេស​វៀតណាម​នៅ​ឆ្នាំ​១៩៧៨។ លោក​ជា​អ្នក​គ្រប់គ្រង​យោធភូមិភាគទី២​ ដែល​ត្រូវ​បាន​ដឹង​ថា​បាន​ប្រព្រឹត្ត​អំពើ​ហិង្សា​ផ្នែក​សិទ្ធិ​មនុស្ស​ជា​ច្រើន​នៅ​អំឡុង​ការ​បោះឆ្នោត​ឆ្នាំ​១៩៩៣។
 
{% include photo-half-column.html 
 
	file="https://gdb.voanews.com/A31691E6-9F8A-46F4-B77C-2E75A6018E0C_w1023_r0_s.jpg"
	caption="ឧត្តម​សេនីយ៍​ឯក ជឿន សុវណ្ណថា មេ​បញ្ជាការ​រង​កង​ទ័ព​ជើង​គោក​ និង​ជា​មេបញ្ជាការ​យោធភូមិភាគ​ទី​២។ "
	credit="(អង្គការឃ្លាំមើលសិទ្ធិមនុស្ស Human Rights Watch)"

%}* យោធា​យោធភូមិភាគទី២ បាន​សម្លាប់​ និង​ធ្វើ​ទុក្ខ​បុក​ម្នេញ​សកម្មជន​ និង​អ្នក​គាំ​ទ្រ​គណបក្ស​ហ៊្វុនស៊ិនប៉ិច និង​គណបក្ស​ប្រឆាំង​ផ្សេងៗ​ទៀត​នៅ​ក្នុង​តំបន់​នោះ។
* នៅ​ក្នុង​ការ​ធ្វើ​រដ្ឋប្រហារ​ឆ្នាំ​១៩៩៧ យោធា​យោធភូមិភាគទី២​បាន​វាយ​ធ្វើ​បាប​សមាជិក​របស់​គណបក្ស​ហ៊្វុនស៊ីនប៉ិច​នៅ​ជាយ​រាជធានី​ភ្នំពេញ។ យោធា​ដែល​ស្ថិត​ក្រោម​ការ​គ្រប់គ្រង​របស់​លោក ជឿន សុវណ្ណថា ក៏​បាន​វាយប្រហារ​លើ​ទី​ស្នាក់​ការ​របស់​គណបក្ស​ហ៊្វុនស៊ីនប៉ិច នៅ​ក្នុង​រាជធានី​ភ្នំពេញ​ផង​ដែរ។
* លោក​ត្រូវ​បាន​តែង​តាំង​ឲ្យ​ក្លាយ​ជា​ទី​ប្រឹក្សា​របស់​លោក​នាយក​រដ្ឋ​មន្រ្តី​ ហ៊ុន សែន​ ដោយ​មាន​តួនាទី​ស្មើ​នឹង​អនុរដ្ឋ​លេខា​ធិការ។
* យោធា​យោធភូមិភាគទី២​ បាន​ប្រព្រឹត្ត​អំពើ​ហិង្សា​ផ្នែក​នយោបាយ​នៅ​អំឡុង​ពេល​បោះឆ្នោត​ឃុំ​សង្កាត់​នៅ​ក្នុង​ឆ្នាំ​២០០២ ដែល​បាន​សម្លាប់​សកម្មជន​គណបក្ស​នយោបាយ​ចំនួន​៤នាក់។
* នៅ​ក្នុង​អំឡុង​ការ​បោះឆ្នោត​ឆ្នាំ​២០០៣​ ខេត្ត​កំពង់ចាម​ដែល​ស្ថិត​ក្រោម​ការ​គ្រប់គ្រង​របស់​លោក ជឿន សុវណ្ណថា ត្រូវ​បាន​ស្គាល់​ថា​ជា​ខេត្ត​ដែល​រារាំង​ បៀតបៀន​ និងប្រព្រឹត្ត​អំពើ​ហិង្សា​យ៉ាង​ខ្លាំង​លើ​គណបក្ស​ផ្សេងៗ​ទៀត។
* ចាប់​តាំង​ពី​ឆ្នាំ​២០០០មក យោធា​យោធភូមិភាគទី២​នេះ​បាន​ប្រព្រឹត្ត​បទ​ឧក្រិដ្ឋ​ជា​ច្រើន​ដូចជា​ ​ប្លន់​ សម្លាប់​ ប៉ុនប៉ង​សម្លាប់​ ​វាយ​ធ្វើ​បាប ​គំរាម​កំហែង​ដល់​អាយុ​ជីវិត ​ជួញដូរ​មនុស្ស​ ​រំលោភ​បំពាន​ផ្លូវភេទ ​ឃុំ​ខ្លួន​ដោយ​ខុស​ច្បាប់ ធ្វើ​ឲ្យ​បាត់​ខ្លួន​ដោយ​បង្ខំ​ ​ប្លន់​យក​ដី​ធ្លី​ និងបណ្តេញ​ប្រជាជន​ចេញ​ដោយ​បង្ខំ។
* នៅ​ក្រោយ​ការ​បោះឆ្នោត​ឆ្នាំ​២០១៣ យោធា​ដែល​ស្ថិត​ក្រោម​បញ្ជា​របស់​លោក​ បាន​ប្រព្រឹត្ត​អំពើ​ជា​ច្រើន​ដែល​ប្រឆាំង​ទៅ​នឹង​គណបក្ស​សង្រ្គោះជាតិ​ រួមមាន​ទាំង​ការ​បំបែក​ហ្វូង​បាតុករ​ ដែល​ធ្វើ​បាតុកម្ម​នៅ​ក្នុង​តំបន់​ដែល​លោក​គ្រប់គ្រង។
* ចាប់​តាំង​ពី​ឆ្នាំ​២០១៤​មក យោធភូមិភាគទី២ ត្រូវ​បាន​ស្គាល់​ថា​ ជា​កង​កម្លាំង​ដែល​ប្រឆាំង​នឹង​ចលនា​របស់​គណបក្ស​សង្រ្គោះជាតិ។
* លោក​គឺ​ជា​អ្នក​ដែល​គាំ​ទ្រ​លោក​នាយក​រដ្ឋមន្រ្តី​ ហ៊ុន សែន។ លោក​បាន​សរសេរ​នៅ​ក្នុង​សេចក្តី​ថ្លែងការណ៍​របស់​លោក​កាល​ពី​ថ្ងៃ​ទី​៦ ខែ​ធ្នូ ឆ្នាំ២០១៧​ថា​ «កង​ទ័ព​ជើង​គោក​ទាំង​មូល​គឺ​ជា​កងទ័ព​របស់​លោក​នាយក​រដ្ឋមន្រ្តី​ ហ៊ុន សែន ដែល​ជា​មេ​បញ្ជា​ការ​ខ្ពស់បំផុត​របស់​កង​ទ័ព​កម្ពុជា។ កងទ័ព​ទាំង​អស់​ត្រូវ​ស្ម័គ្រ​ស្លាប់​ដើម្បី​ការពារ​លោក​នាយក​រដ្ឋមន្រ្តី​ ហ៊ុន សែន»។